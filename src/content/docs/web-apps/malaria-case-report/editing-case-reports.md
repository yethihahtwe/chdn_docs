---
title: Editing Case Reports
description: Instructions for modifying existing malaria case reports in the system
---

Malaria case report များကို ပြင်ဆင်တည်းဖြတ်ရန်အတွက် လမ်းညွှန်ချက်စာမျက်နှာဖြစ်ပါသည်။
:::caution
ပြင်ဆင်တည်းဖြတ်ခြင်းလုပ်ငန်းကို ဂရုတစိုက်လုပ်ဆောင်ရန် အရေးကြီးပါသည်။ ပြင်ဆင်တည်းဖြတ်ပြီးပါက မူရင်းအချက်အလက်များကို ပြန်လည်ရယူ၍မရနိုင်ပါသဖြင့် အချက်အလက်များမှန်ကန်ကြောင်း သေချာစွာစစ်ဆေးပြီးမှ သိမ်းဆည်းပါ။
:::

### Accessing the Edit Page

Malaria case report တစ်ခုကို ပြင်ဆင်တည်းဖြတ်ရန် သုံးနည်းရှိပါသည်။

1. #### Table 
1. ဘယ်ဘက် Navigation ရှိ Malaria Case Reports ကိုနှိပ်ပါ။
2. ဇယားတွင်ပြထားသော case တစ်ခုချင်းစီ၏ အဆုံးတွင်ရှိသော pencil icon (✏️) ကိုနှိပ်ပါ။

#### နည်း(၂) - View page မှတဆင့်ဝင်ရောက်ခြင်း
1. Malaria case report ၏ အသေးစိတ်ကြည့်ရှုရာစာမျက်နှာတွင် စာမျက်နှာအပေါ်ညာဘက်ထောင့်ရှိ "Edit" ခလုတ်ကိုနှိပ်ပါ။

#### နည်း(၃) - Actions menu မှတဆင့်ဝင်ရောက်ခြင်း
1. Malaria case report စာရင်းဇယားတွင် မှတ်တမ်းတစ်ခုချင်းစီ၏ ညာဘက်အစွန်ဆုံးရှိ (...) ခလုတ်ကိုနှိပ်ပါ။
2. Actions menu ပေါ်လာပါက "Edit" ကိုရွေးချယ်ပါ။

### အချက်အလက်များ ပြင်ဆင်တည်းဖြတ်ခြင်း

Edit page သို့ရောက်ရှိပါက အချက်အလက်များကို ပြင်ဆင်တည်းဖြတ်နိုင်ပါပြီ။ ပြင်ဆင်တည်းဖြတ်နိုင်သော အကွက်များနှင့် အချက်အလက်များမှာ case report အသစ်တစ်ခု ထည့်သွင်းသည့်အခါနှင့် တူညီပါသည်။

ဖြည့်စွက်ရန်ကွက်လပ်တစ်ခုချင်းစီတွင် မူရင်းအချက်အလက်များ ကြိုတင်ထည့်သွင်းပြသထားပြီး၊ ပြင်ဆင်လိုသည့်အချက်များကိုသာ ပြောင်းလဲရန်လိုအပ်ပါသည်။

### Reporting Period

#### Reporting Month and year
အချက်အလက်ပေးပို့သည့် လနှင့်ခုနှစ်ကို ပြင်ဆင်လိုပါက ရွေးချယ်ရန်ဖြစ်ပါသည်။ လက်ရှိလအပါအဝင်စတင်ရေတွက်လျှင် လွန်ခဲ့သောငါးလမြောက်အထိ ရွေးချယ်နိုင်ပါသည်။

#### RDT date
ငှက်ဖျားစစ်ဆေးသည့်ရက်စွဲကို ပြင်ဆင်လိုပါက ပြက္ခဒိန်ထဲမှ ရက်စွဲကိုရွေးချယ်ပါ။

### Client Information

#### Client Name
ငှက်ဖျားစစ်ဆေးမှုခံယူသူ၏ အမည်ကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

#### Age Unit & Age
ငှက်ဖျားစစ်ဆေးသူ၏ အသက်ယူနစ်နှင့် အသက်ကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

:::note
Age Unit ကို ပြောင်းလဲပါက Age တန်ဖိုးကိုလည်း လိုက်လျောညီထွေဖြစ်အောင် ပြင်ဆင်ရန်လိုအပ်ပါမည်။ ဥပမာ - အသက် (၁)နှစ်ကို (၁၂)လ သို့မဟုတ် (၃၆၅)ရက် စသည်ဖြင့်ပြောင်းလဲရန်လိုပါသည်။
:::

#### Gender
ငှက်ဖျားစစ်ဆေးမှုခံယူသူ၏ ကျား/မကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

:::note
Gender ကို ပြောင်းလဲပါက (ဥပမာ "Female" မှ "Male" သို့) "Pregnancy" နှင့် "Lactating mother" ဟူသော အကွက်များ ပျောက်သွားမည်ဖြစ်ပါသည်။ ထို့ကြောင့် Gender ကို ပြောင်းလဲပါက ၎င်းနှင့်ဆက်စပ်သည့် အချက်အလက်များကို ဆုံးရှုံးမည်ဖြစ်သဖြင့် ဤပြင်ဆင်မှုကို ဂရုတစိုက်လုပ်ဆောင်ရန် လိုအပ်ပါသည်။
:::

#### Pregnancy & Lactating mother
"Female" ကိုရွေးချယ်ထားပါက ဤနေရာတွင် ကိုယ်ဝန်ရှိ/မရှိနှင့် (၆)လအောက် ကလေးငယ် နို့်တိုက်မိခင်ဟုတ်/မဟုတ်ကို ပြင်ဆင်နိုင်ပါသည်။

#### Address
ငှက်ဖျားစစ်ဆေးမှုခံယူသူ၏ နေရပ်လိပ်စာကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

### RDT

#### RDT result
ငှက်ဖျားစစ်ဆေးမှုရလဒ်ကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

:::caution
RDT result ကို "Positive" မှ "Negative" သို့ ပြောင်းလဲပါက Treatment Information, Malaria Parasite, Symptoms စသည့် အကွက်များပျောက်သွားပြီး ၎င်းတို့တွင်ဖြည့်ထားသည့် အချက်အလက်များလည်း ပျောက်သွားမည်ဖြစ်ပါသည်။ ထို့ကြောင့် RDT result ကို ပြောင်းလဲပါက ၎င်းနှင့်ဆက်စပ်သည့် အချက်အလက်များကို ဆုံးရှုံးမည်ဖြစ်သဖြင့် ဤပြင်ဆင်မှုကို ဂရုတစိုက်လုပ်ဆောင်ရန် လိုအပ်ပါသည်။
:::

#### Malaria Parasite & Symptoms
"Positive" ကိုရွေးချယ်ထားပါက ဤနေရာတွင် ငှက်ဖျားရောဂါပိုးအမျိုးအစားနှင့် ရောဂါလက္ခဏာ ပြင်းထန်မှုအဆင့်ကို ပြင်ဆင်နိုင်ပါသည်။

### Treatment Information

:::note
ဤအပိုင်းသည် RDT ရလဒ် "Positive" ဖြစ်မှသာ ပြင်ဆင်နိုင်မည့်အပိုင်းဖြစ်ပါသည်။
:::

#### Antimalaria prescribed
ငှက်ဖျားရောဂါတွေ့ရှိသူအား ကုသပေးသည့် ဆေးဝါးအမျိုးအစားများကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။ ဆေးဝါးများကို ထပ်ပေါင်းရွေးချယ်နိုင်သလို ရွေးထားသည့်ဆေးဝါးများကို ပယ်ဖျက်နိုင်ပါသည်။

:::note
ဆေးဝါးတစ်မျိုးကို ဖြုတ်ပစ်ပါက ၎င်း၏ ပမာဏဖြည့်ထားချက်များလည်း ပျောက်သွားမည်ဖြစ်ပါသည်။
:::

#### Treatment received & Treatment Outcome
ငှက်ဖျားလူနာသည် ဆေးကုသမှုမည်သည့်အချိန်တွင် ရရှိခဲ့သည်နှင့် ကုသမှုရလဒ်ကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

### Additional Information

:::note
ဤအပိုင်းသည် RDT ရလဒ် "Positive" ဖြစ်မှသာ ပြင်ဆင်နိုင်မည့်အပိုင်းဖြစ်ပါသည်။
:::

#### Travelled within 2wk to 1mth?, Occupation, Person with disability?, Internally displaced person? နှင့် Remarks
လူနာ၏ ခရီးသွားခဲ့ခြင်းရှိ/မရှိ၊ အလုပ်အကိုင်၊ မသန်စွမ်းသူဖြစ်/မဖြစ်၊ စစ်ဘေးရှောင်ဖြစ်/မဖြစ်နှင့် အခြားမှတ်ချက်များကို ပြင်ဆင်လိုပါက ဤနေရာတွင် ပြင်ဆင်နိုင်ပါသည်။

### Volunteer & Reporting User

#### Volunteer
ငှက်ဖျားစစ်ဆေးပေးသူ စေတနာ့ဝန်ထမ်း၏ အမည်၊ မြို့နယ်နှင့် ကျေးရွာတို့ကို ပြင်ဆင်လိုပါက ဤနေရာများတွင် ပြင်ဆင်နိုင်ပါသည်။

:::caution
Volunteer အချက်အလက်များကို အပြောင်းအလဲလုပ်ပါက တကယ့်စစ်ဆေးပေးခဲ့သူနှင့် မကိုက်ညီသည့် အချက်အလက်များဖြစ်သွားနိုင်ပါသည်။ အဓိကအားဖြင့် မှားယွင်းမှုပြင်ဆင်ရန်အတွက် အသုံးပြုသင့်ပါသည်။
:::

#### Reporting User
ငှက်ဖျားစစ်ဆေးမှုမှတ်တမ်းများကို စနစ်အတွင်းသို့ ထည့်သွင်းပေးပို့သူ၏ အမည်၊ မြို့နယ်နှင့် ကျေးရွာတို့ကို ပြင်ဆင်လိုပါက ဤနေရာများတွင် ပြင်ဆင်နိုင်ပါသည်။

:::caution
Reporting User ID သည် Reporting User Name ကိုရွေးချယ်မှုအပေါ်မူတည်၍ အလိုအလျောက်ပြောင်းလဲသွားမည်ဖြစ်ပါသည်။ ဤအချက်ကို တိုက်ရိုက်ပြင်ဆင်၍မရနိုင်ပါ။
:::

### ပြင်ဆင်ထားသောအချက်အလက်များ သိမ်းဆည်းခြင်း

ပုံစံကိုပြင်ဆင်တည်းဖြတ်ပြီးပါက စာမျက်နှာအောက်ခြေရှိ "Save" ခလုတ်ကို နှိပ်၍ ပြင်ဆင်ထားသောအချက်အလက်များကို သိမ်းဆည်းနိုင်ပါသည်။

ပြင်ဆင်တည်းဖြတ်ပြီးနောက် စနစ်မှ အချက်အလက်များတည်းဖြတ်ပြီးကြောင်း အသိပေးစာသားဖော်ပြပေးမည်ဖြစ်ပြီး၊ အထက်ညာဘက်ရှိ "Back" ခလုတ်နှိပ်၍ ပြန်လည်ထွက်ခွာနိုင်ပါသည်။

---
:::tip
ပြင်ဆင်ထားသော အချက်အလက်များ မပြည့်စုံပါက အမှားပြပြီး သက်ဆိုင်ရာအပိုင်းကို ပြင်ဆင်ဖြည့်စွက်ရန် ညွှန်ပြမည်ဖြစ်ပါသည်။ အချက်အလက်အားလုံး ပြည့်စုံမှသာ "Save" ခလုတ်သည် အလုပ်လုပ်မည်ဖြစ်ပါသည်။
:::

### Canceling Edits

အချက်အလက်များကို ပြင်ဆင်တည်းဖြတ်နေစဉ် ပြန်လည်သိမ်းဆည်းလိုခြင်းမရှိပါက စာမျက်နှာအထက်ညာဘက်ရှိ "Cancel" ခလုတ်ကို နှိပ်၍ ပြင်ဆင်ခြင်းမှ ထွက်ခွာနိုင်ပါသည်။ ထိုသို့လုပ်ဆောင်ပါက ပြင်ဆင်တည်းဖြတ်ထားသော အချက်အလက်များပျက်သွားပြီး မူလအချက်အလက်များအတိုင်း ပြန်လည်ဖော်ပြပေးမည်ဖြစ်ပါသည်။
